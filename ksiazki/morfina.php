<?php include_once("../include/header.php");?>  
         
      <!-- Treść właściwa -->  

      <div class="row">

      <!-- Lewy blok -->  

        <div class="col-md-9">

         <h3>Morfina - Michaił Bułhakow</h3>

          <div class="row"> 
            <div class="col-md-12"><br><p><img style="float: left; margin: 0px 20px 20px 0px;" src="../img/morfina.jpg" class="imagedropshadow">„Morfina” to jedno z ciekawszych opowiadań Bułhakowa. Młody lekarz Polakow skierowany do małego szpitalu we Wiaźmie przypadkowo odkrywa działanie narkotyku eliminującego nie tylko ból fizyczny, ale też cierpienie emocjonalne…
            <br><br>  
            Niewiele przejmując się potencjalnym zagrożeniem i całkowicie ignorując swoją wiedzę medyczną, młody doktor  zaczyna zażywać morfinę coraz częściej, nie mogąc wkrótce prowadzić codziennej egzystencji  bez przyjęcia dwóch dawek na dobę.  Wkradają się konflikty z pielęgniarką Anną, podupada na zdrowiu fizycznym, zaczyna manipulować otoczeniem, aby zdobyć kolejną dawkę. Podejmowane próby leczenia niszczone są przez bezlitosną dialektykę uzależnienia, której wierna prezentacja jest bardzo mocną stroną opowieści.
            <br><br>
            Autor opierając się na własnych doświadczeniach podaje opisy głodu narkotycznego, stanu upojenia i stopniowej degradacji funkcji psychicznych. Z łatwością można również wyodrębnić poszczególne etapy na drodze do całkowitej destrukcji, zaczynając od początkowego, ślepego zachwytu:
            </p>
             <blockquote>„W pierwszej chwili czuje się coś jakby lekki dotyk w okolicy karku. W następnej chwili przez mózg przepływa niespodziewanie chłodna fala, po czym nadchodzi niebywała jasność umysłu i wybuch aktywności. Ustępują absolutnie wszystkie przykre uczucia. Oto najwyższy punkt przejawu sił duchowych człowieka. Gdyby nie wykształcenie medyczne, powiedziałbym, że pracować naprawdę można dopiero po zastrzyku morfiny”,</blockquote>
             <p>Zachwyt ten wkrótce przeradza się w smutną samoświadomość tego, że drogi odwrotu już nie ma, a życie bez narkotyku jest cierpieniem ponad miarę.</p> 
             <blockquote>„„Krótko mówiąc, człowiek jako taki już nie istnieje. Jest wyłączony z życia. To jego trup czeka, tęskni i cierpi. … Myślę, że podobnie czuje się żywcem pogrzebany, gdy łowi ostatnie pęcherzyki powietrza pod wiekiem trumny i rozszarpuje paznokciami skórę na piersi. Tak się czuje heretyk na stosie, który zwija się w mękach i jęczy, gdy pierwsze języki płomieni zaczynają lizać jego stopy…”</blockquote>
             <p>Myślę, że „Morfinę” Bułhakowa powinien przeczytać każdy psycholog, terapeuta stykający się w pracy z osobami uzależnionymi. Opowiadanie to jest nie tylko wspaniałą literacko demonstracją stanów emocjonalnych i procesów myślowych osoby uzależnionej, ale również wciągającą historią, która może posłużyć jako przestroga dla wszystkich, którzy wierzą, podobnie jak początkowo wierzył doktor Polakow, że zażywanie substancji psychoaktywnych może przebiegać bezkarnie.

</p> 


             <hr>
             
              <p><img style="float: left; margin: 0px 20px 20px 0px;" src="../img/bulhakow.jpg" class="imagedropshadow"></p>
             <p><strong>Michaił Bułhakow</strong> , syn profesora Akademii Duchownej, urodził się w 1891 roku w Kijowie. Po ukończeniu studiów medycznych został skierowany w ramach mobilizacji wojskowej do niewielkiej miejscowości Nikolskoje, gdzie wraz z żoną prowadził szpital. Po okresie jednego roku powrócił do Kijowa i prowadził prywatną praktykę jako wenerolog. W 1919 roku, jako lekarz wojskowy ewakuuje się na północny Kaukaz. Tam ostatecznie porzuca medycynę dla swoich dwóch prawdziwych pasji – pisarstwa i teatru. W 1921 roku zamieszkuje na stałe w Moskwie.
             <br><br>
             Życie pisarza nie było łatwe. Przez większość czasu przeżywał trudności finansowe, przez co najmniej rok cierpiał na uzależnienie od morfiny. Żył w trudnych czasach, jako głęboko wrażliwa osoba nie mógł się pogodzić z zakłamaniem i okrucieństwem nowego reżimu. Za swoją prawdomówność został skazany na przymusowe milczenie przez krytykę, cenzurę i krzewicieli nowego porządku – całkowicie zakazano publikacji jego dzieł. Najbardziej sławna, filozoficzno-satyryczna powieść Mistrz i Małgorzata, została opublikowana drukiem dopiero 33 lata po śmierci autora.
             <br><br>
             Do najważniejszych dzieł autora można zaliczyć trzy powieści: Białą gwardię, Powieść teatralną, Mistrza i Małgorzatę oraz liczne opowiadania, m.in. Notatki na mankietach, Zapiski młodego lekarza, Morfinę, Diaboliadę, Fatalne jaja oraz Psie serce. Michaił Bułhakow napisał również wiele uznanych sztuk teatralnych.</p>

          
           </div>
            </div>

        </div>

 <?php include_once("../include/menu_footer.php");?> 