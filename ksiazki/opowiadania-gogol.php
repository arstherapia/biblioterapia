<?php include_once("../include/header.php");?>  
         
      <!-- Treść właściwa -->  

      <div class="row">

      <!-- Lewy blok -->  

        <div class="col-md-9">

         <h3>Opowiadania - Mikołaj Gogol</h3>

          <div class="row"> 
            <div class="col-md-12"><br><p><img style="float: left; margin: 0px 20px 20px 0px;" src="../img/gogol.jpg" class="imagedropshadow">Dzisiaj pragnę przedstawić Państwa uwadze zbiór opowiadań, napisanych we wczesnym etapie kariery przez jednego z najwybitniejszych pisarzy rosyjskich – Mikołaja Gogola.
            <br><br>  
            Dla tych wszystkich, którzy Gogola nie znają, lub znają go poprzez jego sztandarowe dzieło „Martwe dusze”, lektura tychże opowiadań może okazać się sporym zaskoczeniem.
            <br><br>
            Baśniowość i niezwykły koloryt obrazów kreowanych przez pióro mistrza porywają i zachwycają. Jest to ten rodzaj lektury, przy którym – nie wiadomo kiedy – porzucamy nasze codzienne troski i przenosimy się w inny wymiar.
            <br><br>
            Opowiadania te stanowią również niezwykły obszar pracy pisarza, nie zmącony wrzawą opinii społecznej, bolesnych napaści i zbliżającego się załamania psychicznego. Są jak bezpieczny azyl, do którego zaprasza nas autor.
            <br><br>
            Na zachętę, poniżej przedstawiam cytat z pierwszego opowiadania w tomie, „Noc wigilijna”.
            <blockquote>
            „Tymczasem diabeł po cichutku podkradał się do księżyca i już wyciągał rękę, by go schwycić; nagle jednak cofnął ją, jakby się oparzył, possał palec, wierzgnął nogą, zabiegł z drugiej strony, po czym znowu odskoczył i cofnął rękę.
            <br><br>
            Jednakże, pomimo niepowodzenia, chytry diabeł nie zaprzestał zbytków. Podbiegłszy, porwał obydwiema rękami księżyc, wykrzywiając się i dmuchając przerzucał go z ręki do ręki, jak chłop, który wydostał gołymi rękami węgiel do fajki; aż wreszcie pośpiesznie schował go do kieszeni i jakby nigdy nic pobiegł dalej.
            <br><br>
            W Dikańce nikt nie zauważył, że diabeł ukradł księżyc. Co prawda, pisarz gminny, wychodząc na czworakach z szynku, widział, jak ni stąd, ni zowąd księżyc zaczął tańcować po niebie…”
            </blockquote>
            </p> <hr>
             
              <p><img style="float: left; margin: 0px 20px 20px 0px;" src="../img/gog.jpg" class="imagedropshadow"></p>
             <p><strong>Mikołaj Gogol</strong> , urodził się w Soroczyńcach Wielkich. Przez wiele lat mieszkał w Petersburgu, Paryżu oraz Rzymie.  Największą sławę zdobył dziełem „Martwe dusze”, które w zamierzeniu autora było epopeją o Rosji na miarę Boskiej komedii Dantego. Niestety, kolejne tomy dzieła nie powstały, a autor do końca życia znosił ataki i oskarżenia o zdradę własnego narodu, jako że nakreślony wizerunek społeczeństwa rosyjskiego nakreślony przez autora jest bardzo gorzki – przedstawia ludzi upośledzonych moralnie i bezdusznych.
              <br><br>
             Ataki te i nasilający się konflikt wewnętrzny wkrótce znalazły ujście w załamaniu nerwowym autora. Mikołaj Czernyszewski – filozof i utopijny socjalista napisał o Gogolu tak:
             <br><br><strong>
            „Jakkolwiek wielkie były twe błędy, męczenniku bolesnej myśli i wzniosłych dążeń, byłeś jednym z najszlachetniejszych synów Rosji i bezgraniczne są twe zasługi wobec ojczyzny.”</strong>
            <br><br>
            Spośród ważnych dzieł autora można wymienić Rewizora oraz opowiadania inspirowane folklorem ukraińskim.</p>

          
           </div>
            </div>

        </div>

 <?php include_once("../include/menu_footer.php");?> 